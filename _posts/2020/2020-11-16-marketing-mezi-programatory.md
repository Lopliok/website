---
layout: post
title: Marketing mezi programátory? Pokus omyl s prvním produktem.
date: 2020-11-15T13:00:00.000+01:00
author: Romana Pourová
lang: cs
tags:
modified_time: 2020-11-16T08:00:00.000+01:00
cloudinary_src: posts/KARMEN_3.1_c9u8o4
---

V životě narazíte na různé klienty. Ti co nevědí co chtějí, ale včera bylo pozdě, ti co přesně vědí, jak to chtějí,
nejradši by Vám poradili a spoustu dalších. Na toto téma koluje spousta vtipů, například ceník: hodina práce 500,-,
hodina práce, kdy se klient dívá 800,-, hodina práce, kdy klient přichází s návrhy 1000,- .

{% include figure.html cloudinary_src='posts/KARMEN_3.1_c9u8o4' caption='Karmen'  sizing='wide' %}

Nebo třeba narazíte na klienty jakoukoliv sebepropagací nepolíbené i po 15 letech úspěšného působení na trhu.
A co víc, klienty sebepropagací nepolíbené, kteří právě po letech vývoje software na zakázku vypustili do světa svůj
první hardware produkt a nevědí co s tím.

Příběh je samozřejmě zcela smyšlený a podobnost s reálnými osobami či firmami je čistě náhodná. A proto tato hypotetická
firma, říkejme ji třeba Jahoda, tady najme tuhle agenturu na tamto, tamhle zase jinou na tohle. Na dotaz, jestli hledají
a potřebují sales nebo marketing dostaneme odpověď: a jaký je v tom rozdíl? A to se teprve zahříváme. Jakou máte strategii?
Jaký je Váš klient? Kdo je cílová skupina? Heh, eh no ehm nevíme.

Marketing & Sales jsou stejně tak široké pojmy jako IT. Ale s jedním rozdílem. Zatímco IT je magické, nikdo tomu nerozumí,
všichni na ajťáky koukají s otevřenou pusou a obchází je uctivým obloukem, marketingu a prodeji stejně jako fotbalu rozumí každý.
Protože to není žádné umění, tahle reklama je blbá, tamta dobrá, easy-pízy. Zaplatím si reklamu na googlu a prodeje se pohrnou.


Zatímco v hospodě přesně vím, že tamten fotbalista hrál úplně na nic a tenhle rozhodčí to píská úplně blbě, je on snad úplně slepej?!,
tak jakmile budu stát na hřišti, nejspíš přes svůj pivní břich nedoběhnu ani k prvnímu výkopu. A úplně stejně je to s marketingem,
zatímco přesně vím, že tahle reklama je dobrá a tamta ne, jakmile dostanu přihrávku udělat skvělou reklamu, nejspíš narazím na to,
že nevím jak. Je pravda, že vysoká škola není potřeba, ale je potřeba se učit stejně, jako chodit na tréninky ve fotbale.

Naštěstí jsou v Jahodě lidé uvědomělí, ajťáčtí odborníci a svojí práci opravdu rozumí a proto chápou, že dostat produkt na světlo
svépomocí v pauzách na kafe mezi programováním a vývojem není cesta. A vědí to právě proto, že si to sami zkusili.

A proto jsme společně stanovili cíle a strategii na marketing a sales a našli jsme si cestu, jak jich dosáhnout.
Co je totiž marketing? Vytvořit nezapomenutelnou reklamu, kterou každý bude znát? Prodat víc produktů?
Vytvořit si komunitu zákazníků, kteří budou zvyšovat důvěryhodnost produktu? Cokoliv z toho, co si klient stanovil jako svůj cíl.
Což je snadná definice, ale často je právě v tomhle obrovský problem. Klient neví. Znamená to, že musíme ten cíl nejdříve najít
a vytvořit strategii k jeho dosažení. Musíme vědět, komu budeme prodávat, na jakých platformách naši zákazníci tráví čas a přes jaké nakupují,
což se často liší. Jakou formou s nimi budeme komunikovat, jaký zvolíme tón a v neposlední řadě, jak změříme výsledky.
A pokud jakýkoliv z kroků selže, pak jsme vynaložili úsilí a prostředky bez výsledku.

Pravda, není to jaderná fyzika, není to exaktní věda, je to subjektivní a je to obor hodně dynamický a otevřený diskuzi.
Neznamená, to, že by se na tvorbě marketingu neměl podílet nikdo jiný než ten jediný povolaný. Naopak. Často ty nejlepší
nápady vznikají z diskuze. A nemusíte tomu rozumět, někdy stačí mít jen názor, pokud to není ten jediný správný, jako ve fotbale.
A to je na tom zajímavé.

Vždycky mě pobaví, když si uvědomím, že jsem se k marketingu dostala oklikou přes studium architektury.
“Ten dům je ale hrozně ošklivej” nebo “hezkej”. “Vždyť bych to uměla nakreslit taky. A co vám na tom trvá tak dlouho?”.
Odpovědi na tyto otázky jsou také marketing a smysluplnost produktu je důležitá.
Proto pomáhám [Karmen](https://karmen.tech) se dostat na světlo a daří se nám to.
